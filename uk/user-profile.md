# Профіль користувача

1. [Реєстрація](user-profile#sign-up)
1. [Вхід та авторизація](user-profile#sign-in)
1. [Перегляд профіля](user-profile#view-profile)
1. [Вихід з системи](user-profile#sign-out)

В цьому розділі описується профіль користувача, реєстрація, вхід та авторизація в системі Arxiv Academy Архів препринтів НАН України (Архів), інтеграція з РІТ НОД та внесення змін в профіль за потреби.

## <a name="sign-up"></a>Реєстрація

Система Архів не передбачає безпосередньої реєстрації користувачів. Натомість, використовуються облікові дані користувачів закладів Національної академії наук України через інтеграцію з системою [РІТ НОД](http://ritnod.icybcluster.org.ua).

Якшо Ви зареєстровані в системі РІТ НОД, виконайте [Вхід](user-profile#sign-in) в Архів, щоб почати користуватися системою Arxiv Academy.

## <a name="sign-in"></a>Вхід та авторизація

Для входу в систему Arxiv Academy використовуйте меню Вхід, що розташоване у верхній правій частині екрана у десктопній версії сайту (на великому екрані).
В мобільній версії сайту (на вузькому екрані) для доступу до цього пункту меню спершу натисніть на іконку меню "гамбургер" <img src="https://raw.githubusercontent.com/FortAwesome/Font-Awesome/6.x/svgs/solid/bars.svg" class="inline-icon"> у верхній лівій частині екрана.

Виконується переадресація на сайт авторизації в системі РІТ НОД. Використовуйте Ваші академічні облікові дані для входу в систему. Після цього автоматично виконується повернення на сайт Архіва, при цьому дані користувача переносяться з РІТ НОД до бази даних Архіва.

Також можна увійти в Архів через особистий кабінет проекту [Open Science Academy](https://opensi.nas.gov.ua/?go_to=portal). Виберіть іконку Arxiv Academy внизу особистого кабінету, при цьому буде здійснено перехід на сайт Архіва і автоматична авторизація.

* ### Дозвіл на оприлюднення облікових даних користувача

  При вході в систему Архів здійснюється перевірка, чи надав користувач дозвіл на оприлюднення облікових даних в [Особистому кабінеті НАН України](https://profile-user.nas.gov.ua/), а також чи внесені всі необхідні дані в профіль користувача.

  Для того, щоб користуватися системою Архів потрібно, щоб у профілі користувача був встановлений чек-бокс 
  * *Дозволяю оприлюднювати інформацію*,

  інакше Вам буде відмовлено у вході в систему і Ви не зможете подавати препринти, хоча зможете переглядати публікації на сайті в режимі читача, як будь-який незареєстрований користувач. 

  Також Вам буде відмовлено у вході в систему, якщо у Вашому профілі відсутнє одне з наступних полів:
  * *Призвіще*,
  * *Імʼя*,
  * *Призвіще англійскою*,
  * *Ім'я англійскoю*.

* ### Електроний договір приєднання -- оферта на використання препринтів

  Після першого входу в систему Arxiv Academy Вам буде запропоновано погодитись та підписати *Електроний договір приєднання -- оферту на використання препринтів*. Прочитайте текст договору і у випадку згоди натисніть кнопку *Підписати договір*. Якщо Ви не згодні, натисніть *Відмовитись*, і в цьому разі Ви не зможете увійти в систему, щоб подавати препринти, хоча зможете переглядати публікації на сайті в режимі читача, як будь-який незареєстрований користувач. 

Після успішної авторизації в системі Архів вгорі справа відображається імʼя користувача (username) разом з випадаючим меню команд для роботи з авторизованим користувачем.
У мобільній весії сайта (на вузькому екрані) для доступу до цього меню спершу натисніть на іконку меню "гамбургер" <img src="https://raw.githubusercontent.com/FortAwesome/Font-Awesome/6.x/svgs/solid/bars.svg" class="inline-icon"> у верхній лівій частині екрана.

Також на домашній сторінці сайта відображається привітання щойно авторизованого користувача.

Після входу та авторизації Ви можете [переглянути свій профіль](user-profile#view-profile), [керувати Вашими поданнями](submissions), [розпочати нове подання](submissions#new-submission), [вийти з системи](user-profile#sign-out).

## <a name="view-profile"></a>Перегляд профіля

Для перегляду профіля користувача натисніть на імʼя користувача у верхній правій частині екрана (або на мобільній версії сайта спершу натисніть на іконку меню "гамбургер" <img src="https://raw.githubusercontent.com/FortAwesome/Font-Awesome/6.x/svgs/solid/bars.svg" class="inline-icon"> у верхній лівій частині екрана) і виберіть пункт "Переглянути профіль".

Відкривається сторінка з даними користувача, що були перенесені з системи РІТ НОД.
Редагування основних даних користувача безпосередньо в системі Архів недоцільне, оскільки вони будуть перезаписані при наступній авторизації через РІТ НОД. Для перманентного редагування даних вгорі панелі Профіля користувача наведене посилання на редагування даних в [особистому кабінеті РІТ НОД](https://profile-user.nas.gov.ua). Після редагування даних в РІТ НОД здійсніть повторний вхід в Arxiv Academy і дані користувача будуть оновлені.

Деякі елементи даних профіля відсутні в РІТ НОД і відповідно не синхронізуються, наприклад [Бажане загальнодоступне ім’я](user-profile#preferred-name). Їх можна змінювати за власним бажанням.

### <a name="preferred-name"></a>Бажане загальнодоступне ім’я

Введіть Ваше бажане загальнодоступне імʼя у формі, як ви бажаєте бути вказаними в списку авторів роботи. В такому разі воно буде копіюватися в кожну публікацію, яку Ви будете подавати в Архів. Див. детальніше [Покроковий Майстер подання: Автори](submission-wizard#authors).

Якщо це поле залишити порожнім, то в списку авторів публікацій будуть вказані Ваші імʼя та прізвище, синхронізовані з системою РІТ НОД.

## <a name="sign-out"></a>Вийти з системи

По закінченні роботи Ви можете вийти з системи, вибравши пункт "Вихід" в меню користувача, що відкривається натисканням на імʼя користувача у верхній правій частині екрана (на мобільній версії сайта спершу натисніть на іконку меню "гамбургер" <img src="https://raw.githubusercontent.com/FortAwesome/Font-Awesome/6.x/svgs/solid/bars.svg" class="inline-icon"> у верхній лівій частині екрана).

Також через певний період часу (зазвичай добу) після останнього входу система Архів автоматично здійснить повторну авторизацію через сервіс РІТ НОД, що призведе до перезавантаження сторінки і можливо повторного запиту Ваших академічних облікових даних.
